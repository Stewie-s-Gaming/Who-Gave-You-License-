<div dir='rtl' lang='he'>

# !?Who Gave You License

**סימולצית נהיגה ללימודי תאוריה**

## מהות המשחק

משחק זה מדמה נסיעה בתואי שטח שונים הכולל סיטואציות עליהן תשאלו במהלך מבחן התאוריה. 
 כדי לצלוח את המשחק יש להכיר היטב את חוקי התעבורה, ביצוע מוצלח והכרה של כלל שלבי המשחק יכסה את כלל חומר התאוריה.
משחק זה הוא משחק מהנה ואינטראקטיבי המשלב בין החוויה המוטורית לבין החוויה הלימודית.

משחק זה מיועד לפלאפון הנייד.

![sign](https://user-images.githubusercontent.com/73071299/138605733-70061262-9489-4e3b-bee2-5c8412d11b18.jpg)

---


## רכיבים רשמיים

### 1. שחקנים
 
המשחק מיועד לאדם אחד, משחק זה מיועד לכלל הגילאים אשר רשאים ויכולים לגשת למבחן התאוריה.
במשחק זה אין צורך בניסיון קודם בנהיגה או בהכרת חוקי התעבורה, גם אדם ללא ידע בנושא כלל יכול לשחק במשחק זה.

### 2. יעדים

משחק זה מחולק לשלבים, על מנת לסיים בהצלחה כל שלב על השחקן לציית לחוקי התעוברה
אשר עליהם הוא נבחן באותו השלב. בתחילת כל שלב יוצג מידע לימודי לשחקן בנושא חוקי התעבורה
אשר עליהם הוא יבחן באותו שלב, כאשר יתחיל את השלב השחקן יקלע לסיטואציות בהן יהיה עליו ליישם 
את הידע שהוצג לו בתחילת אותו שלב או שלמד משלבים קודמים, במידה וצדק יזוכה בניקוד ובמידה ויטעה 
יהיה עליו לעשות שלב זה שוב על מנת לצלוח אותו.

### 3. תהליכים

בתחילת המשחק על השחקן לעבור מדריך התחלתי אשר יסביר לו את תהליך המשחק, הפקדים השונים, שיטת הניקוד וכיצד ניתן להשתמש בניקוד וכו'.
ליבת המשחק הינה מעבר של סיטואציות נהיגה יומיומיות ע"י עמידה בתקנות התעבורה בהתאם לשלב, הצלחה בעמידת תקמות התעבורה באותו שלב
יקנו ניקוד לשחקן, בעזרת הניקוד יוכל השחקן לקנות רכבים יותר יוקרתיים או להשתמש בהם לשם רמזים בסיטואציות קשות.
על מנת לסיים את המשחק יש לצלוח את כלל שלבי המשחק, לאחר צליחת כלל שלבי המשחק יפתח שלב מסכם אשר יכיל את רוב החומר התיאורתי
אשר נלמד במהלך המשחק, וסיום שלב זה יציין את סיום המשחק.

### 4. חוקים

על השחקן לציית לכלל חוקי התעבורה במהלך המשחק, ככל שהמשחק יתקדם בשלבים כך יתווספו חוקים נוספים שעליו לציית להם. 
תוצאות פעולתיו של השחקן יקבעו לפי החוקים עליו לציית לפיהם באותו שלב, במידה ולא יעמוד בהם השחקן יפסל ויהיה עליו לחזור על שלב זה.
בכל מעבר שלב, השחקן ילמד חוקי תנועה חדשים אשר תואמים למבחן התאוריה ויאלץ ליישם אותם, ואת החוקים שקדמו להם, בהמשך המשחק.


### 5. משאבים


המשאבים במשחק זה יהיו הרכבים השונים שאותם השחקן יוכל לרכוש במהלך המשחק, ככל שהרכב יותר יוקרתי כך
העלות של הרכב תעלה ובנוסף האפשרות לקנות את הרכב תהיה נעולה עד אשר יגיע השחקן לשלב מסוים. 
משאב נוסף ועיקרי במשחק הוא הניקוד שהשחקן צובר במהלך סיום כל שלב בהצלחה ועמידה ביעדי ביניים בהצלחה,
בעזרת ניקוד זה יוכל השחקן לקנות רמזים לסיטואציות מורכבות וגם רכבים שונים שבהם יוכל להשתמש במשחק.
כמות הניקוד במשחק היא מוגבלת וניתן להשיגה רק ע"י סיום מוצלח של שלבים, שלב שהסתיים בהצלחה מספר פעמים
לא יקנה ניקוד נוסף, ולכן הניקוד הוא משאב שלא קל להשיגו. 
כחלק מהמדריך הראשוני של תחילת המשחק, יוצג מידע על המשאבים ודרכי השגתם לשחקן.

### 6. עימותים

משחק זה מיועד לשחקן בודד, ולכן העימות העיקרי במשחק זה הינו עימות בין השחקן למערכת, המערכת תציב את
השחקן בתרחישים שונים אשר יחייבו אותו לציית לחוקי התעבורה, אי-ציות לחוקים יגרור פסילות לעומת ציות נכון לחוקים
אשר יזכה בניקוד ואפשרות לעבור לשלב הבא.
בנוסף, קיים עימות של השחקן בינו לבין עצמו, כאשר יעמוד השחקן בפני הסיטואציות השונות יהיה עליו לבצע החלטות אשר
לאו דווקא יהיה בטוח לגביהם ולפעמים יהיה עליו לבצע החלטה בלב חצוי. 


### 7. גבולות

עולם המשחק יהיה סגור, כל שלב יכלול תוואי שטח שונה - שכונה, רחוב, הר, שדרה, כפר וכו'. כאשר בכל שלב העולם סגור ולא ניתן לצאת מתחומיו המצומצמים. 
העולם יהיה שטוח בבסיסו, וגבולותיו יוצגו בעזרת מיני-מפה, ומחסום ברור.
בעזרת המפה השחקן יוכל להבין את מיקומו באותו שלב, את מיקום התרחישים ביחס אליו ואת הדרך שעליו לבצע במטרה לסיים את אותו שלב.


### 8. תוצאות

תוצאת המשחק היא מאוד ברורה וחד משמעית - או שהשחקן מציית לחוקי התעבורה ומתוגמל בניקוד בהתאם לשלב,
או שהשחקן יעבור על חוקי התעבורה ויאלץ לעבור את השלב מההתחלה.
תוצאת המשחק הינה תלויה אך ורק בכישרון וידע השחקן, שכן אין מקום למזל על הכביש.
 
---

## סקר שוק
שלושת המשחקים הכי מובלים בתחום אשר התקבלו ע"י מילות החיפוש "משחקי נהיגת תאוריה" הם:
 
 לימודי תאוריה חינם 2021- נוהג תאוריה:
 https://play.google.com/store/apps/details?id=com.noegcoil.theorystudy
 
![1](https://user-images.githubusercontent.com/73071299/138607705-29a9dac9-5980-484d-aec5-74e148616bbd.jpeg)

 לימוד תאוריה 10:
 https://play.google.com/store/apps/details?id=com.abf.drivetest
 
![2](https://user-images.githubusercontent.com/73071299/138607817-f89c4f72-f8c9-4750-8b5c-41ae23a926f7.jpeg)

 לימוד תיאוריה חינם- תאוריה 2021:
 https://play.google.com/store/apps/details?id=com.exampleTaioriaFree
 
![3](https://user-images.githubusercontent.com/73071299/138607843-055e8ebf-0af4-4f0a-aceb-77d1ec0a2118.jpeg)

 בניגוד לכל שאר משחקי לימודי התאוריה אשר מעבירים את החומר בצורה עיונית, המשחק שלנו יעביר את החומר בצורה אינטרקטיבית ולא יבשה.
משחק זה בולט מעל שאר משחקי התאוריה מכיוון שהוא ביסודו משחק המוצא דרך מקורית ומשעשעת להעביר את החומר הלימודי לקהל שחקניו, בשונה משאר
המשחקים בתחום שהקשר בינם לבין משחק הוא רק המילה "משחק" בתחילת שם האפליקציה.
 
 הרכיב הרשמי העקרי אשר יבדיל אותנו משאר המשחקים בתחום הוא רכיב התהליך, למעשה שאר הרכיבים של המשחק שלנו ושאר המשחקים דומים
מאוד: רכיבי היעדים, השחקנים והתוצאות של המשחק שלנו זהה לשאר המשחקים בתחום אך הדרך שבה אנו מעבירים את חומר התאוריה הוא מה
שמבדיל אותנו.
 
 


</div>
